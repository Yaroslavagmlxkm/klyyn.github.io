<!DOCTYPE html>
<html>
<head>
<meta name="viewport" content="width=device-width, initial-scale=1">
<html lang="uk">
<link rel="stylesheet" type="text/css" href="style.css">
<meta charset="UTF-8">
</head>
<body>

<h2></h2>

<div class="card">
  <div class="container">
    <h4><b>Правила гри</b></h4> 
    <p>Для гри потрібні спеціальні карти, посібник з правилами, гральний кубик, та по десять фішок чи будь-яких інших невеликих однакових предметів для кожного гравця. В «Манчкіна» рекомендується грати компанією від трьох до шести осіб. «Манчкін» умовно зображає подорожі героїв підземеллями, де вони повинні боротися з чудовиськами, здобуваючи скарби, екіпіровку та рівні розвитку. Сенс гри полягає в тому, що кожен прагне досягти десятого рівня. Починають всі з першого, а далі кожен підвищує свої рівні шляхом битв з монстрами, використання спеціальних карт або продаючи екіпіровку. Рівень кожного гравця позначається фішками. Також рівень демонструє бойову силу персонажа, відповідно здатність перемогти в битві. Її модифікують різноманітні карти, наприклад, якщо герой має рівень 4 і бере карту, що дає +1 сили, його сила складатиме 5.</p> 
    <h4><b>Правила гри</b></h4> 
    <p>Перед початком гри гравці визначають хто ходитиме першим, наступним ходить гравець ліворуч від нього і так далі, поки не походять усі. Всі учасники отримують по 4 випадкових карти «дверей» і «скарбів». З наявних карт можна обрати (якщо є) расу, клас та екіпіровку. Хід складається з чотирьох фаз:</p>
    <ul>
      <li>«Виламування дверей» — гравець бере карту з колоди «дверей». За «дверима» може бути чудовисько, прокляття або «скарб». Якщо це чудовисько, його слід побороти, помірявшись із ним силою. В разі перемоги гравець бере карту з колоди «скарбів». Коли герой програє чи підпадає під прокляття, він отримує певний штраф. Іншу карту можна забрати в руку чи зіграти її миттєво, коли є така можливість.</li>
      <li>«Пошук пригод» — якщо за «дверима» не було ворога, гравець може зіграти карту чудовиська з руки задля більшої користі у свій хід.</li>
      <li>«Обшук кімнати» — якщо гравець не знайшов ворога і не «шукав пригоди», він може «обшукати кімнату», взявши з колоди «дверей» карту.</li>
      <li>«Роздача слонів» — коли гравець після попередніх фаз має в руці понад 5 карт, зайві він може зіграти чи віддати гравцеві з найнижчим рівнем. Коли найнижчий саме в нього, зайві просто скидаються. Якщо герой володіє екіпіровкою на загальну суму 1000 золота, він може обміняти її на підвищення рівня.</li>
    </ul>
    <p>За домовленістю гравці можуть грати в «Супер-мега-гіпер-Манчкіна» чи «Швидку гру». «Супер-мега-гіпер-Манчкін» передбачає змішання карт оригінальної гри з додатковими наборами карт і встановлення найвищим рівнем 20-го замість 10-го. За «Швидкої гри» гравець у початку свого ходу бере карту «дверей», не показуючи її іншим, а в фазу «обшуку кімнати» одразу бере карту «скарбів». Якщо переможцеві хтось допомагав у бою досягнути 10-го рівня, помічник також одразу стає 10-го.</p>
  </div>
</div>

</body>
</html> 